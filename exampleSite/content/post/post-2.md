---
title: ดอยม่อนเงาะ
date: 2020-01-12T12:14:34.000+06:00
image: "/images/100058405_249112136524216_8286438965775433728_o.jpg"
author: John Doe
description: This is meta description.
categories: []
tags: []

---
" ด อ ย ม่ อ น เ ง า ะ "

ดอยม่อนเงาะ แต่บนดอยไม่ได้มีเงาะแต่อย่างใด 

จะมีสักกี่คนที่รู้จักหรือคุ้นกับชื่อดอยนี้ ซึ่งรวมถึงผมเองที่รู้จักดอยนี้ 4 ชั่วโมงก่อนหน้าที่จะไปดอยม่อนเงาะตั้งอยู่ที่ อำเภอแม่แตง จังหวัดเชียงใหม่ เป็นดอยที่เงียบสงบไม่ค่อยมีคน ทั้งดอยมีแค่พวกเรา 3 คน บนดอยไม่มีที่พักและร้านอาหาร แต่มีจุดกางเต้นท์และห้องน้ำให้ สามารถมาพักค้างคืนบนจุดชมวิวได้โดยเสียค่าธรรมเนียมดูแลสถานที่ 20 บาทต่อคน ค้างแรม 150 บาท (นำเต้นท์มาเอง) เช่าเต้นท์ 300 บาท พร้อมถุงนอนมีผ้าปู

การเดินทาง 

จากตัวเมืองจังหวัดเชียงใหม่เดินทางโดยใช้เส้นทางหมายเลข 107 มุ่งหน้าไปทางอำเภอแม่ริมเข้าสู่อำเภอแม่แตง จากนั้นเลี้ยวซ้ายเข้าสู่เส้นทางหมายเลข 1095 ไปทางอำเภอปาย เข้าไปประมาณ 10 กิโลเมตรจะเห็นป้ายบอกทางเข้าสู่ศูนย์พัฒนาโครงการหลวงม่อนเงาะอยู่ขวามือ (ไปทางเดียวกับไร่ชาลุงเดช) เข้าไปอีกประมาณ 7 กิโลเมตร จะเจอซุ้มประตูทางเข้าสู่ตำบลเมืองก๋ายและมีทางแยกให้เลี้ยวซ้ายไปทางโครงการหลวงม่อนเงาะ หลังจากผ่านหมู่บ้าน เข้าไปอีกประมาณ 7 กิโลเมตร ถนนจะเริ่มแคบเป็นทางชันขึ้นเขาบางช่วงรถสวนกันแทบไม่ได้ เป็นถนนคอนกรีตและช่วงท้ายจะเป็นถนนลูกรังไม่แนะนำให้ใช้รถเก๋งขึ้นไป เมื่อขับไปเรื่อยๆก็จะถึงถึงดอยม่อยเงาะ 

085 621 8991 ผู้ประสานงานกลุ่มการท่องเที่ยวบ้านม่อนเงาะ